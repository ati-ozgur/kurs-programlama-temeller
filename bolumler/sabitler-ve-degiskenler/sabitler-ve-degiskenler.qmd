# Sabitler ve Değişkenler


Bir sabit, program çalışması sırasında değiştirilemeyen bir değerdir.
Örneğin pi sayısını sabit olarak tanımlayarak bu sayı üstünden hesap yapabiliriz.
Programlama dilleri sabitlerin değiştirilmesini engelledikleri için, hata yaparak veya isteyerek bile tanımladığımız bir sabiti programın çalışması sırasında değiştiremeyiz.

Sabitleri değişkenler ile karşılaştırırsak, değişkenleri değeri program çalışması sırasında değişebilir.
Zaten bu yüzden isim olarak değişken kullanılmıştır.


## sabitler

Bir sabit, program çalışması sırasında değeri değişmeyen bir veri öğesidir.
İki tür sabit tanımlanır.

- kelimesi kelimesine sabit (literal constant)
- tanımlanmış sabit

Kelimesi kelimesine sabitler program sırasında ihtiyaç duyduğumuzda yazdığımız sabitlerdir.
Örneğin merhaba dünya programında betik işaretleri "" arasında yazdığımız aşağıdaki tanım bir kelimesi kelimesine sabittir.

    "Merhaba dünya!"

Aynı şekilde ihtiyaç duyduğumuz zamanlarda yazdığımız sayılar ve diğer değerlerde kelimesi kelimesine sabitlere örnektir.
Örnekler:

    21
    12.34
    'A'
    "Merhaba Dünya!"
    "Atilla"
    false
    null


Bu sabitler haricinde sabitleri isim vererek, tanımlanmış sabit oluşturabiliriz.
Bir çok programlama dilinde bu tür sabitler tümüyle büyük harfler kullanılarak yazılırlar.

| Programlama Dili | Tanımlanmış Sabit Örnek           |
|------------------|-----------------------------------|
| C                | #define PI 3.14159                |
| C#               | const double PI = 3.14159;        |
| C++              | #define PI 3.14159                |
| C++              | const double PI = 3.14159;        |
| go               | const PI float64 = 3.14159        |
| java             | static final double PI = 3.14159; |
| javascript       | const PI = 3.14159;               |
| python           | PI = 3.14159                      |
| swift            | let pi = 3.14159                  |
